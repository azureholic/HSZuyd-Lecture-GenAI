* Jaar 1: basiskennis en keuzevakken  
Een HBO-ICT studiejaar bestaat uit 4 blokken van 10 weken. In de eerste 3
blokken van het eerste leerjaar werken we aan je basiskennis. Wat is ICT, wat
kun je ermee worden? We verdiepen ons in de 4 aandachtsgebieden:  
* **Human Computer Interaction** : we bekijken hoe je technologie afstemt op de mens. En dus niet andersom!
* **Security & Cloud**: we gaan aan de slag met cloudomgevingen en leren je hoe je ervoor zorgt dat de ict van organisaties veilig is.
* **Data Engineering** : grote hoeveelheden complexe data beschikbaar maken voor bijvoorbeeld artificial intelligence en data science. Daarmee houdt een data engineer zich bezig.
* **Software Engineering** : gaat over slimme softwaretoepassingen. Je maakt applicaties , software onderdelen en clouddiensten.  
Vanaf het vierde blok kies je vakken die jij interessant vindt.  
**Theorie én praktische vakken**  
Onze lessen bestaan uit theoretische colleges en praktische opdrachten.
Daarnaast besteden we ook flink wat aandacht aan jouw professionele skills.
Samenwerken, communiceren, presenteren, klantgericht werken, projectmanagement
en interviewen. Het komt allemaal aan bod tijdens je IT opleiding. Dit moet je
namelijk allemaal kunnen als je straks een baan hebt.  
**Geen toetsen**  
Ja, je leest het goed. Maar we zien natuurlijk wel graag wat je kunt en kent.
Daarom hou je in je eigen portfoliomap bij wat je hebt gedaan.