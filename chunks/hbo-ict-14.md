De hbo ICT banen liggen straks voor het oprapen in alle sectoren. Een paar
voorbeelden:  
* UX-Designer  
Een UX-Designer zorgt voor user experience. Je maakt gebruiksvriendelijke
interfaces voor websites, apps en software en bent zo de link tussen mens en
applicaties.  
* Software Engineer  
Na de HBO programmeren opleiding ontwikkel, bouw, test en onderhoud je
applicaties en computerprogramma’s. Hierbij let je niet alleen op de techniek
van de software, maar ook op de functionaliteit en gebruiksvriendelijkheid. Je
werkt vanuit de vraag van de klant. Verder zorg je voor een handleiding en
documentatie, zodat andere engineers er later ook aan kunnen sleutelen.  
* ICT Service Manager  
Dankzij jou blijven de it-systemen van een bedrijf in de lucht en je regelt de
juiste oplossingen voor gegevensopslag, back-upsystemen en security.  
* Data Engineer  
Anderen in de organisatie kunnen data gebruiken doordat jij gegevens ontsluit
en aan elkaar koppelt.  
* Security Officer  
Als een waakhond bescherm jij data, processen en software. Je kent de
veiligheidsrisico’s en vermindert ze.