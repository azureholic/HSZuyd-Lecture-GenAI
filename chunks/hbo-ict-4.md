ICT is natuurlijk een heel breed vak. Daarom verdiepen wij ons in het eerste
jaar van de hbo ICT opleiding in de 4 aandachtsgebieden hieronder. Daarna kies
je vakken uit 1 aandachtsgebied, of je combineert vakken uit verschillende
gebieden. Wat jij wilt. Dat is het mooie aan onze IT opleiding. Je pint je
niet vast op 1 onderwerp.  
* Human Computer Interaction  
Of in het Nederlands: de wisselwerking tussen mens en technologie. Wij leren
je hoe je systemen en processen beter laat aansluiten op de gebruiker. Zo
snappen mensen beter wat het systeem doet en het systeem weet wat de gebruiker
nodig heeft.  
Voorbeelden zijn: de zelfscankassa in de supermarkt en een augmented reality
bril die een patiënt helpt te revalideren.  
* Security & Cloud  
Cyber security en cloud engineers ontwerpen, bouwen en beheren cloud
omgevingen. Ze zorgen ervoor dat iedereen deze veilig kan gebruiken.  
* Data Engineering  
Data zijn belangrijk voor elke organisatie. In dit aandachtsgebied van de hbo
opleiding ICT zoomen we in op het ordenen, opslaan en beschikbaar stellen van
grote hoeveelheden data. Als data engineer ondersteun je de business van
bedrijven of je levert gegevens voor artificial intelligence en data science.  
* Software Engineering  
Hier leren we hoe je de nieuwste software maakt. Denk aan het bouwen van
gloednieuwe applicaties, onderdelen van software of bijvoorbeeld
clouddiensten. Je gebruikt hiervoor programmeertalen, omgevingen en tools.